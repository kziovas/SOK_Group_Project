Το κάστρο της Λευκάδας ή το κάστρο της Αγίας Μαύρας όπως είναι γνωστό από τον 14ο αιώνα που χτίστηκε από τους Φράγκους, θα το συναντήσετε ακριβώς πριν περάσετε την γέφυρα που θα σας οδηγήσει στην Λευκάδα. Το κάστρο της Αγίας Μαύρας υπήρξε πολύ σημαντικό για την άμυνα της Λευκάδας για αρκετούς αιώνες και πολλές φορές έχει ταυτιστεί το όνομα Αγία Μαύρα με την ίδια την Λευκάδα. Αυτό οφείλεται στο ότι για κάποιο διάστημα είχε μεταφερθεί για λόγους ασφάλειας η πρωτεύουσα της Λευκάδας μέσα στο κάστρο.