Στο ορεινό χωριό της Εξάνθειας, 20 χλμ. από το κέντρο της πόλης της Λευκάδας, θα συναντήσετε το μεζεδοπωλείο Η Ράχη. Με δυνατό ατού την απρόσκοπτη και μαγευτική θέα του –τα νερά του Ιονίου και το ηλιοβασίλεμα απλώνονται μπροστά σας– σας υποδέχεται στο φανταστικό μπαλκόνι του, για να σας σερβίρει γευστικούς μεζέδες, που θα σας μείνουν αξέχαστοι. Σπιτικές γεύσεις μαγειρεμένες στον ξυλόφουρνο, φρεσκοκομμένα λαχανικά από τον κήπο των ιδιοκτητών και εκλεκτά ντόπια κρέατα πρωταγωνιστούν στον κατάλογό του, από τον οποίο δεν θα ξέρετε τι να πρωτοδιαλέξετε. Μαγειρευτά ημέρας και πιάτα με βάση τα θαλασσινά ή το κρέας κυριαρχούν στις επιλογές των θαμώνων του. Μπορείτε να το επιλέξετε και για καφέ ή cocktail την ώρα του ηλιοβασιλέματος. Τα τραπέζια του είναι περιζήτητα, γι αυτό για να μην περιμένετε φροντίστε να το επισκεφτείτε γύρω στις 19.00.