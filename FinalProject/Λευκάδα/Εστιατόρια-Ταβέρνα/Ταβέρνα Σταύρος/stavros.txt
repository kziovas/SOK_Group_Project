Στον ειδυλλιακό κόλπο των Συβότων, στο νοτιοανατολικό τμήμα του νησιού, θα συναντήσετε την Ταβέρνα Σταύρος, που λειτουργεί από το 1976 και ξεχωρίζει για την έμφαση στις ποιοτικές προτάσεις της ελληνικής παραδοσιακής κουζίνας. Με θέα στο λιμανάκι της περιοχής και τα νερά του Ιονίου, η οικογενειακή επιχείρηση συνεχίζει την ιστορία και την παράδοση του Καπετάν Σταύρου και της κυρίας Βασιλικής σερβίροντάς σας καλομαγειρεμένο, σπιτικό φαγητό.